## HRISTINA GEORGIEVSKA
Make-up artistka s více než 25 lety zkušeností napříč módními editoriály, televizními projekty a českými i mezinárodními kampaněmi.

Spolupracovala se světovými značkami jako Dior, Jean Paul Gaultier, Vivienne Westwood i s předními českými produkcemi. Líčila osobnosti jako Tereza Maxová, Karolína Kurková, Daniela Peštová či Eva Herzigová a v rámci své práce se setkala i s významnými světovými osobnostmi — například prezidentem Georgem W. Bushem.

Pravidelně působí na MFF Karlovy Vary a dlouhodobě spolupracuje jako ambasadorka značek WELEDA a ARMANI BEAUTY.

„Make-up pro mě není maska, ale nástroj sebevědomí.“

Je známá svým citem pro přirozenost, detail a osobní přístup, díky kterému dokáže podtrhnout krásu a autenticitu každé ženy.

## MASTER YOUR FACE
Master Your Face je autorský beauty koncept Hristiny Georgievské, který propojuje její dlouholeté zkušenosti z módního a vizuálního světa s osobním přístupem k výuce a reprezentaci.

Koncept zahrnuje individuální make-up kurzy, firemní beauty vzdělávání a profesionální portréty.

Učí ženy i firmy pracovat s líčením tak, aby působily přirozeně, sebevědomě a reprezentativně — v každodenním i pracovním životě.